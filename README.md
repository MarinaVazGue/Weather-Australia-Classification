# Classificació de dies plujosos a territori australià

Des de temps immemorables, als humans ens han captivat les tasques de classificació i predicció, molt probablement degut a com funcionen els nostres cervells. Ja sigui pel pur oci de fer-ho o per poder prevenir possibles desastres, sempre hi ha hagut molt d’interès en predir com es desenvoluparà el temps.

L’objectiu base d’aquesta pràctica és aquest, a partir de la base de dades _Rain in Australia_, poder maximitzar la confiança de les prediccions (o ser capaços de classificar) de si plourà a l'endemà, donades una sèrie de dades sobre el temps d'un dia qualsevol. Encara que totes les dades son d’Austràlia, com hi ha molta diversitat i les característiques del clima semblen estar incloses en els atributs de la base de dades, creiem que es podria utilitzar per qualsevol lloc.

Per tal de desenvolupar aquest treball, utilitzarem diferents models predictors amb diferents tècniques per validar-los i per poder aprofitar-los al màxim.

Però, per familiaritzar-nos amb algunes d’aquestes tasques -o de prèvies-, primer realitzarem un petit treball amb la famosa base de dades _IRIS_, on provarem diferents models de predicció.

